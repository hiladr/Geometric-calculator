# מחשבון גיאומטרי
# My Geometric App

# תקציר

מחשבון גיאומטרי הוא אפליקציית אנדרואיד הפותרת בעיות ב גאומטריה. 
המערכת קולטת את התרגיל שיכניס המשתמש, מעבדת אותו ומסיקה ממנו מסקנות, המערכת תפעל עד שתגיע לנתון שאותו המשתמש רוצה להוכיח או עד שיתברר שלא ניתן להגיע לפתרון. 
התכנית מציגה את הפתרון בצורת הוכחה גאומטרית.


# מילון מושגים

-	תרגיל -  מיצג את הבעיה ומתאר אוסף של נתונים, אוסף של אובייקטים ומש"ל
-	משפט -   ישות המתארת משפט בגאומטריה 
-	אובייקט-מרכיב שנמצא בתרגיל לדוגמא משולש, זווית וכו' 
-	נתון - מידע אודות היחסים בין האובייקטים, שניתן בבסיס התרגיל או נמצא בהמשך  ההוכחה
-	מסקנה - מידע שהוכח ע"פ המשפטים והנתונים 
-	מש"ל -  מה שצריך להוכיח 
-	מנוע הוכחות- מנגנון להוכחת משפטים גאומטריים

 
# 1.	 מבוא

חכמת הגיאומטריה ידועה מזה אלפי שנים. היא אחת מ7 החכמות שנערצו ע"י יון העתיקה בתקופת אלכסנדר מוקדון, ועד היום היא ממשיכה להתפתח.
היא נלמדת בבתי הספר היסודיים והעל יסודיים, וידועה כמקצוע מאתגר במיוחד.
בהיותו נושא מורכב, רבים התלמידים שמוצאים את עצמם מתקשים בפתרון הבעיות ברמות השונות, קושי שמתבטא בעצם מציאת הפתרון או פעמים במציאת הפתרון הקצר והיעיל ביותר.
תלמידים רבים מקווים לפיתוחו של מחשבון שידע להוכיח הוכחות גיאומטריות מורכבות, כדי להעזר בו בשעת הכנת שיעורי הבית והלימוד למבחנים, ואף מורים יוכלו להשתמש בו כדי לבדוק את עצמם ואת מבחני תלמידיהם.

חלוקת העבודה:

נעמי - הכנת הממשק למשתמש 
הילה – מנוע ההוכחות

פונקציות המשפטים רבות, ואנו נתחלק בכתיבתן בצורה דינאמית.
 
# 2.	תיאור הבעיה

גיאומטריה הינה מקצוע הדורש מיומנויות רבות: ידע רב, הגיון, הסקת מסקנות, יצירתיות, ועוד. בעוד שלמתמטיקה קיימים מחשבונים לאין ספור, החל ממחשבונים פשוטים וכלה במחשבונים גרפיים, וקטוריים ומרוכבים, לא קיים כיום מחשבון היודע להוכיח הוכחות גיאומטריות. 

כאשר תלמיד פותר בעיה גיאומטרית, הוא אינו יודע האם הוכחתו נכונה ומדוייקת, אם השתמש במשפטים כראוי, או שקיימת הוכחה יעילה ופשוטה הרבה יותר. 

א.	דרישות ואפיון  הבעיה 
על המערכת להיות ידידותית ונוחה למשתמש. עליה לאפשר העתקת תרגיל מספר גיאומטריה, ולהציג בצורה ברורה ומובנת את הפתרון הקצר והיעיל ביותר.
בנוסף, נרצה שהמערכת תהיה קלה להרחבה ותתמוך בהוספת משפטים גיאומטריים בקלות וללא שינויים במנוע ההוכחה (ראה בפרק תיאור הפתרון).


ב.	הבעיה מבחינת הנדסת תוכנה

כאמור, המיומנויות הנדרשות לפתרון בעיות גיאומטריות הן רבות. יש צורך ללמד את המחשב להסיק מסקנות על פי הנתונים שבידיו בצורה אמינה, ובצורה הפשוטה והיעילה ביותר. עליו לפעול בצורה המחקה את צורת מחשבת האדם, כמו בינה מלאכותית.
כמו כן יש לתרגם את משפטי הגיאומטריה לפונקציות תכנותיות המאפשרות למידה.
בנוסף על המחשבון להכיל יכולות ויזואליות: לזהות זוויות וצורות, ישרים נחתכים ועוד.
 
# 3.	תיאור הפתרון 

המחשבון הגיאומטרי מיועד להוכיח הוכחות גיאומטריות יעילות על פי דרך חשיבת האדם. כרגע הוא מתוכנן לתמוך במשפטים על ישרים, זוויות ומשולשים בלבד, עם יכולת הרחבה לשאר סוגי הבעיות הגיאומטריות.

הפרויקט מתחלק ל2 חלקים עיקריים:

א.	חלק הממשק למשתמש:

התרגיל מוכנס ע"י המשתמש בצורת ציור ונתונים כמו שהוא מופיע בספרי גאומטריה.
הציור מוכנס בעזרת גרירה פשוטה של אלמנטים.
הנתונים מוכנסים באמצעות תיבות בחירה מה שימנע הכנסות שגויות.
המערכת תומכת בחיבור נקודות של אובייקטים במהלך הציור. ומוסיפה קווים וזוויות שנוספים באמצעות הוספת הנקודות
המערכת מציגה הוכחה גאומטרית כמו שתלמיד אמור להוכיח. 

ב.	חלק הפתרון – האלגוריתם:

התוכנה רצה ופותרת את הבעיה בגאומטריה. היא מציגה את הפתרון בצורת הוכחה שעל התלמיד לכתוב. עם כל השלבים שהביאו לפתרון. 
אם אי אפשר לפתור את הבעיה תוצג ההודעה "אי אפשר להוכיח"

האלגוריתם המרכזי מטפל בתרגיל גאומטריה שמוכנס ע"י ממשק משתמש. האלגוריתם צריך להכיר את משפטי הגאומטריה "להבין את תכנם" להסיק מסקנות לגבי האובייקטים בתרגיל וכך להוכיח את המש"ל.  
המשפטים המוכרים לתכנית מכילים את הקוד הדרוש למשפט כלומר פונקציה שבודקת האם האוביקט עונה על כללי המשפט, וכן מידע שקובע לאילו אובייקטים משתייך המשפט. האלגוריתם עובר על כל האובייקטים של התרגיל: המשולשים, הזויות והצלעות, ובודק לכל אובייקט ,כל משפט, האם הוא מתקיים לגבי אובייקט זה. אם כן, הרי הסקנו מסקנה כלומר "למדנו" נתון חדש ואותו מוסיפים לרשימת הנתונים של התרגיל. 
תפקיד מנוע ההוכחה הוא להפעיל את בדיקת המשפטים ו"לאסוף" את המידע שוב ושוב. התהליך פועל עד שנמצא נתון שהוא הנתון שצריך להוכיח. אם מנוע ההוכחות מגלה שלא מתוספים נתונים המסקנה היא שלא ניתן להוכיח את המש"ל ותוצג הודעה: לא ניתן להוכיח. 

הממשק שמבטא את הכללים = המשפטים מכיל שלוש פעולות:
1.	הפונקציה שנקראת ע"י המנוע שתפקידה לעבור על כל האובייקטים המתאימים על התרגיל.
2.	בדיקה האם האובייקט מתאים למשפט.
3.	הסקת מסקנות והוספת נתונים חדשים לתרגיל.


מציאת הדרך הקצרה ביותר להוכחה:
 
כאשר יהיו כמה דרכים להוכיח את מה שרצינו נבחר בדרך הקצרה ביותר. 
 כל הוספת נתונים לתרגיל עוברת דרך פונקציה הבודקת האם הנתון כבר קים. אם כן היא תשווה את הדרכים שהוכחנו כל אחד משני הנתונים הזהים ותבחר ותשמור את הדרך הקצרה יותר. אם הנתון לא קיים היא תוסיף לו את הדרך ותוסיף אותו לנתוני התרגיל. 
  

מכיוון שעל המחשבון להיות זמין, נגיש וידידותי למשתמש, בחרנו לממש אותו כאפליקצית אנדרואיד, כאשר האלגוריתם ומנוע ההוכחה יכתבו בjava.
 
# 4.	סקירת עבודות דומות בספרות והשוואה 


תרנו רבות אחר אתרים, אפליקציות  ,webספריות המספקות את מנוע ההוכחות הגאומטריות, עבודות דומות או פרויקטים חופפים אך לא העלנו דבר בחכתנו,
הפרויקט שלנו הוא מקורי, ועדין אף אחד לא חשב לממש רעיון זה.
ניסנו לחפש בחנות האפליקציות מחשבון גאומטרי מכל הסוגים, אך לאחר בדיקה מעמיקה גילנו ששום מחשבון לא נותן את האפשרות של מנוע הוכחות גאומטריות. כולם נותנים אפשרות להכניס פרמטרים ולחשב תוצאה ספציפית וסופית של משפט או פרמטר מסוים.
לדוג אפליקציות הנקראות: geometryx ,מתמטיקה בקלות, geometry calculator,המחשבות את הפרמטר המתבקש , או אפליקציה הנקראת  EASILY MATH הנותנת לצפות ולהעזר במגוון גדול של משפטי גאומטריה אך ללא חישוב תרגילי גאומטריה עם הוכחות כלל.
כמו כן מצאנו אפליקציה הנקראת POTHO MATH המחשבת תרגילים ומשוואות עי סריקת התרגיל  במצלמה של הפלאפון, ונותנת תוך שניות ספורות  את כל שלבי הפתרון של התרגיל או המשוואה הרצויה, כהמשך לסיום הפרויקט שלנו אפשרי להשתמש ולהעזר בטכנולגיות האפליקציה הזאת, על מנת להרחיב ולשכלל את יכולות המחשבון, כפרויקט המשך.                                                                                                       

 
# 5.	נספחים
ספרות, תרשימים נוספים, תכנון הפרויקט, טבלת ניהול סיכונים, טבלת דרישות (URD),
א.	רשימת ספרות \ ביבליוגרפיה

ב.	תרשימים וטבלאות

ד.	טבלת סיכונים

	הסיכון	חומרה	מענה אפשרי
1.	המחשבון לא יצליח להוכיח הוכחות	10	תכנון מפורט בשיקול דעת והרבה מחשבה מקדימה.
2.	ההוכחות לא תהיינה יעילות	9	תכנון מפורט בשיקול דעת והרבה מחשבה מקדימה.
3.	הערכת זמן שגויה לפיתוח	6	תכנון ברור ומפורט של העבודה לפני ביצוע הפרויקט.
4.	תקשורת לקויה בין חברי הצוות	5	ניהול יומן מסודר, חלוקת תפקידים ברורה ועדכונים שוטפים.
5.	באגים ותקלות במוצר הסופי	6	השארת מרווח זמן לבדיקות מקיפות וטיפול בבאגים לפני הגשת האב טיפוס והמוצר הסופי.
6.	הופעת מוצר מתחרה	4	סקר שוק יעיל,
השקעה ביעילות ובנוחות השימוש כך שמוצר מתחרה יהיה נחות יותר.

ה.	רשימת\טבלת דרישות

טבלת דרישות (User Requirement Document)

1.	המערכת תאפשר למשתמש להכניס בעיה גאומטרית בצורת תרשים
2.	המערכת תציג למשתמש רצף משפטים המהווים הוכחה גאומטרית או אין פתרון - במידה ולא ניתן להוכיח.
3.	המערכת תפתור בעיות גיאומטריות בצורה היעילה ביותר.
4.	המערכת תפתור את הבעיה בדרך בה האדם היה פותר אותה.
5.	המערכת תהיה פשוטה וידידותית למשתמש.
6.	המערכת תהיה קלה להרחבה
 
